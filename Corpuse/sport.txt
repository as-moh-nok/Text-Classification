وری درباره وضعیت فنی استقلال گفت: در بحث فنی به بچه‌های تیم اعتقاد کامل دارم. ما نفرات خیلی خوبی در هر پست داریم. کادر فنی هم تاکنون خوب کار کرده است. به نظر من مشکل فنی و فردی در زمین نداریم ولی مشکل روحی و روانی تمرکز بچه‌ها را به هم ریخته است. استقلال برای بازی با پدیده  6-5 غایب از جمله دیاباته، قایدی و اسماعیلی دارد که کار را سخت می‌کند.

وی درباره اینکه اگر استقلال موفق به کسب پیروزی در این بازی نشود، کارش برای کسب سهمیه سخت‌‌تر می‌شود، یادآور شد: اگر 3 امتیاز را نگیریم از شرایطی که برای قرار گرفتن در بین 3 تیم برتر جدول داریم، دور می‌شویم. چند بازی تا پایان فصل نمانده و این 3 امتیاز‌ها خیلی ارزشمند هستند تا تیم در کورس سهمیه باقی بماند.

نوری درباره رویارویی استقلال با پرسپولیس در جام حذفی، عنوان کرد: استقلال در جام حذفی می‌تواند قهرمان شود. خوشحالم که در جام حذفی باید با پرسپولیس بازی کنیم. دیدار با تیمی مثل پرسپولیس راحت‌تر از دیدار با تیم‌های لیگ‌ یکی است. تیم‌های دسته اولی همیشه انگیزه بالایی دارند و با دفاع اتوبوسی می‌توانند برای هر تیمی مشکل‌ساز شوند، برای همین استقلال برابر تیم‌هایی مثل پرسپولیس راحت‌تر کار می‌کند.